<html>
<head><title>W2|Creating Lists|Enrichment|Surname </title></head>
<body>
<font face="Arial" size="12">
<h1> Alamat ng Pinya </h1>
<h2> Authors: Boots S.Agbayani, Gary Autencio, Jose Manuel Dolom </h2>
</font>
<font face="Arial" size="12">
Noong unang panahon may nakatirang mag-ina <font face="Arial" size="14" color="green"><u>sa isang malayong pook</u></font>. Ang ina ay si <font face="Arial" size="14" color="#8F00FF">Aling Rosa</font> at ang anak ay si <font face="Arial" size="14" color="#8F00FF">Pinang</font>. Mahal na mahal ni <font face="Arial" size="14" color="#8F00FF">Aling Rosa</font> ang kanyang bugtong na anak. Kaya lumaki si Pinang sa layaw. Gusto ng ina na matuto si Pinang ng mga gawaing bahay, ngunit laging ikinakatwiran ni Pinang na alam na niyang gawin ang mga itinuturo ng ina. Kaya't pinabayaan na lang niya ang kanyang anak.<br>
Isang araw nagkasakit si <font face="Arial" size="14" color="#8F00FF">Aling Rosa</font>. Hindi siya makabangon at makagawa ng gawaing bahay. Inutusan niya si Pinang na magluto ng lugaw. Isinalang ni Pinang ang lugaw ngunit napabayaan dahil sa kalalaro. Ang lugaw ay dumikit sa palayok at nasunog. Nagpasensiya na lang si Aling Rosa, napagsilbihan naman siya kahit paano ng anak.<br>
Nagtagal ang sakit ni <font face="Arial" size="14" color="#8F00FF">Aling Rosa</font> kaya't napilitang si <font face="Arial" size="14" color="#8F00FF">Pinang</font> ang gumagawa <font face="Arial" size="14" color="green"><u>sa bahay</u></font>. Isang araw, sa kanyang pagluluto hindi niya makita ang posporo. Tinanong ang kanyang ina kung nasaan ito. Isang beses naman ay ang sandok ang hinahanap. Ganoon ng ganoon ang nangyayari. Walang bagay na di makita at agad tinatanong ang kanyang ina. <font face="Arial" size="14" color="red"><sup>Nayamot si Aling Rosa sa katatanong ng anak kayaÂ´t nawika nito: " Naku! Pinang, sana'y magkaroon ka ng maraming mata upang makita mo ang lahat ng bagay at hindi ka na tanong nang tanong sa akin.</sup></font><br>

Dahil alam niyang galit na ang kanyang ina ay di na umimik si <font face="Arial" size="14" color="#8F00FF">Pinang</font>. Umalis siya upang hanapin ang sandok na hinahanap. Kinagabihan, wala si <font face="Arial" size="14" color="#8F00FF">Pinang</font> sa bahay. Nabahala si <font face="Arial" size="14" color="#8F00FF">Aling Rosa</font>. Tinatawag niya ang anak ngunit walang sumasagot. Napilitan siyang bumangon at naghanda ng pagkain.<br>
Pagkaraan ng ilang araw ay magaling-galing na si <font face="Arial" size="14" color="#8F00FF">Aling Rosa</font>. <font face="Arial" size="14" color="#8F00FF">Hinanap niya si Pinang</font>. Tinanong niya ang mga kapitbahay kung nakita nila ang kanyang anak. Ngunit naglahong parang bula si Pinang. Hindi na nakita ni Aling Rosa si Pinang.<br>
Isang araw, may nakitang halaman si <font face="Arial" size="14" color="#8F00FF">Aling Rosa</font> <font face="Arial" size="14" color="green"><u>sa kanyang bakuran</u></font>. Hindi niya alam kung anong uri ang halamang iyon. Inalagaan niyang mabuti hanggang sa ito'y magbunga. <font face="Arial" size="14" color="blue"><sub>Laking pagkamangha ni Aling Rosa ng makita ang anyo ng bunga nito. Ito'y hugis-ulo ng tao at napapalibutan ng mata.<br>
Biglang naalaala ni <font face="Arial" size="14" color="#8F00FF">Aling Rosa</font> ang huli niyang sinabi kay Pina, na sana'y magkaroon ito ng maraming mata para makita ang kanyang hinahanap. Tahimik na nanangis si <font face="Arial" size="14" color="#8F00FF">Aling Rosa</font> at laking pagsisisi dahil tumalab ang kanyang sinabi sa anak. Inalagaan niyang mabuti ang halaman at tinawag itong Pinang,</sub></font> Sa palipat-lipat sa bibig ng mga tao ang pinang ay naging pinya.</font><br>

<font face="Arial" size="14" color="#FFF380">Moral:<i> Tayo ay matutong tumayo sa ating sariling paa dahil darating ang araw na hindi na natin makakasama ang ating mga magulang. </i> </font>
</body>
</html>
